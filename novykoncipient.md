---
layout: page
title: Hledáme nového koncipienta
permalink: /novykoncipient/
---

**HLEDÁME ADVOKÁTNÍHO KONCIPIENTA S NÁSTUPEM OD 11/2017**


Vážení a milí,

vzhledem k neustále narůstajícímu zájmu klientů o naše služby (který nás velmi těší a velmi si jej vážíme) opět rozšiřujeme náš tým a vypisujeme výběrové řízení na nového spolupracovníka - již třetího advokátního koncipienta, s nástupem v průběhu listopadu 2017 (dle dohody i jindy).
</p>
<p>


**I. Co od Vás očekáváme?**

a) Co pro Vás znamená právo:

- právo Vás baví, je pro Vás hrou a Vy si hrajete rád,
- nespravedlnost Vás nenechává klidnými,
- své právní znalosti lidem nabízíte jako službu a pomoc.


b) Jaký jste:

- práce s lidmi Vás baví,
- při vyslovení pojmu morálka nemáte nutkání se pousmát,
- jste zvědavý a rád se učíte nové věci,
- jste pečlivý a spolehlivý i tam, kde se ostatním zdá, že to není nutné.


c) Co umíte:

- máte výbornou znalost rodinného a občanského práva a dobrou znalost ostatních odvětví (nadstandardní znalost trestního práva a práva proti domácímu násilí bude Vaší výhodou),
- máte vynikající znalost českého jazyka slovem i písmem (cizí jazyky naopak příliš nepoužíváme).


</p>
<p>
**II. Co Vám nabízíme?**

- smysluplnou a zajímavou práci (budete často chodit k soudu a budete často jednat s klienty; budete spolupracovat s psychology, sociálními pracovníky nebo soudními znalci, protože poskytujeme právní služby významným neziskovým organizacím),
- pravidelnou a důkladnou zpětnou vazbu k vyhotovené práci,
- odpovídající finanční ohodnocení s odměnami dle odvedené práce (s tím, že přesčasy započítáváme a sloužení přesčasů nevnímáme jako samozřejmost),
- příjemný a mladý pracovní kolektiv.
- místem výkonu práce bude sídlo advokátní kanceláře (centrum Brna) a sídlo známé brněnské neziskové organizace, která se zabývá pomocí obětem domácího násilí (Brno-Černá Pole).

</p>
<p>
Motivační dopis a životopis zašlete e-mailem do 25. 10. 2017 na adresu stanislav@bruncko.cz . Vybrané uchazeče pozveme na výběrový pohovor. V případě, že nebude žádný z uchazečů splňovat požadovaná kritéria, bude vypsáno nové výběrové řízení.
